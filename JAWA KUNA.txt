bhagaw?n wararuci mupulaken sara-sara sang hyang a???da?aparwa gawe bhagaw?n by?sa matangnyan panamaskara sira i bhagaw?n by?sa lingnira hana sira mah?r?i tan hana kapinggingnira kinatwanganing triloka rumantasak?n p?t?ngning ajñ?naning sarwabh?wa anak sang saty?wat? patemwan lawan bhagaw?n par??ara pras?ta ri tengahnikang k???adw?pa bhagaw?n by?sa ngaranira sira ta s?mbah?n, kamnan i nghulun mujarak?na s?raning gawenira aji nahan kottamanira kadyangganing tasik lawan gunung himaw?n an kalyan m?s manik sarwam?lya mangkana ta sakweh niking aji bh?ratakath? ginawenira an tasa kaning uttamarasa mak?di rahasyajñ?na kun?ng kottaman sang hyang bh?ratakath? ri denyan sira nitya pinakopaj?wan? sang kawiwara kadyanggan sang prabhu sujanm?n pinakopaj?wananing wadwa angusir wibhawa apay?pan iking aji bh?ratakath? sakaning buddhi sang kawi kadyangganing triloka an wijil sangke pañcamah?bh?ta t?tan hana aji ring bhuwana tan pak??raya iking by?sawacana kadyangganing ?ar?ra tan hana ya tan paka?rayang ?h?ra lawan waneh kottamanira yan hana sira t?las rum?ngö rasa niking sang hyang aji pisaningu juga sira ahyuna rum?ngwa kathantara t?ka ring g?ta wenu w???di kadyangganing wwang rum?ngö su?abdaning kuwong huwus rum?s?p ri hati lang?ning swaranya amangun harsaning citta tan hana gant?ni kahyuna rum?ngwa r?sning ?abdaning gagak mangkana ling bhagaw?n wararucin panamaskara ring Bhagaw?n by?sa n?h?r umajarak?n kottaman iking bh?ratakath? iking inaranan s?rasamuccaya sara ngaraning wi?e?a samuccaya papupulnya nahan matangnyan s?rasamuccaya ngaraniking sang hyang aji dam?l bhagaw?n wararuci nihan pit?k?t bhagaw?n wai?amp?yana ing mah?r?ja janamejaya i k?lanira sumaritaken ikang bh?ratakath? yatiki witaning s?rasamuccaya anaku kamung janamejaya salwirning warawarah y?wat makapad?rthang caturwarga s?wataranya sakopany?sanya hana juga ya ngke sangk?epanya ikang hana ngke ya ika hana ing len sangkeriki ikang tan hana ngke tan hana ika ring len sangkeriki ri sakwehning sarwa bhuta iking janma wwang juga w?nang gumawayaken ikang ?ubh??ubhakarma kun?ng pan?ntasak?na ring ?ubhakarma juga ikang a?ubhakarma phalaning dadi wwang matangnyan haywa juga wwang mana?t?pa an tan paribhawa si dadi wwang ta pwa kagöngak?na ri amb?k apay?pan paramadurlabha iking si janmam?nu?a ngaran ya yadyapi ca???layoni tuwi apan iking dadi wwang uttama juga ya nimittaning mangkana w?nang ya tumulung awaknya sangkeng sangs?ra makas?dhanang ?ubhakarma hinganing kottamaning dadi wwang ika hana pwa wwang tan gawayak?n ikang ?ubhakarma tambaning narakaloka kangk?n lara p?jah pwa ya wong alara mararing de?a katunan tamba ta ngaranika r?pa ning tan kat?mu ikang enak kolahalanya param?rthanya p?ngp?ng?n ta pwa kat?mwaniking si dadi wwang durlabha wi ya ta s?k??t ha??aning mara ring swarga ika sanimittaning tan tiba muwah ta pwa dam?lak?na apan iking janma mangke pagawayan ?ubh??ubhakarma juga ya ikang ri p?na pabhuktyan karmaphala ika kalinganya ikang ?ubh??ubhakarma mangke ri p?na ika an kabukti phalanya ri p?gatni kabhuktyanya mangjanma ta ya muwah t?m?ta w?san?ning karmaphala w?san? ngaraning sangak?ra turahning amb?m?tra ya tin?tning paribh?s? swargacyuta narakacyuta kunang ikang ?ubh??ubhakarma ri pena tan paphala ika matangnyan mangke juga p?ngpönga ?ubh??ubhakarma Iking tang janma wwang k?anikaswabh?wa ta ya tan pahi lawan k??apning kilat durlabha towi matangnyan pöngak?na ya kagawayaning dharmasadh?na sakara?anging man??anang sangs?ra swargaphala kunang hana pwa tum?mung dadi wwang wimukha ring dharmasadh?na j?n?k ring artha k?ma arah lobh?mb?knya, ya ika kabañcana ngaranya ikang manggih si dadi wwang prasiddha w?nang ring dharmasadh?na t?tan ?ntas sangke sangs?ra kabañcana ta ngaranika nihan mata kami mangke manawai manguwuh mapitutur ling mami ikang artha k?ma malamak?n dharma juga ngulaha haywa palangpang lawan dharma mangkana ling mami ndatan juga angr?ngö ri haturnyan ew?h sang makolah dharmas?dhana apa kunang hetunya yan param?rthanya yan arthak?ma s?dhyan dharma juga l?kasak?na rumuhun niyata kat?mwaning arthak?ma m?ne tan param?rtha wi katemwaning arthak?ma dening anasar sakeng dharma kunang sang pa??ita sang dh?rmika juga inastutinira inal?mnira an sira prasiddha anemu sukha tan pangal?m sugih kam? apan tan tuhu sukha ri hananing ahangk?r?jñ?na ri s???ngning dhanak?ma wyawah?ra ikang dharma ngaranya h?nuning mara ring swarga ika kadi gatining parahu an henuning ba?yaga n?ntasing tasik ikang kayatnan ri kagawayaning k?ma artha mwang mok?a dadi ika tan paphala kunang ikang kayatnan ring dharmas?dhana niyata maphala ika yadyapin ang?nang?nan juga maphala atika kadi krama sang hyang ?ditya an wijil humilangk?n p?t?ngning r?t mangkana tikang wwang mulahak?ning dharma an hilangak?n salwiring p?pa salwiraning wwang kani??amadhyamottama tuwi y?wat gawe hayu kaj?n?k ni hatinya niyata siddhaning sasinadhy?na mwang kottaman ikang dharma prasiddha sangkaning hit?was?na irikang mulahak?n ya mwang pinak??raya sang pa??ita sangks?panya dharma mantasak?nikang triloka hana pwa wwang tan linggar apag?h buddhinya ar t?tak?n kadam?laning dharmas?dhana ya ikang wwang bh?gyamanta ling sang pa??ita tan kalar?k?na dening kadang mitranya yadyan m?n?cak?na apana pana mangat?tajiw?ta tuw? kunang param?rthanya kadyangganing wwai mang?na t?bu tan ikang t?bu juga k?nugrahan denika milu t?kaning tr??alat?di sapar?k ikang t?bu milu k?nugrahan mangkanang tang wwang makaprawr?tting dharma artha k?ma ya?a kasambi denika kunang ikang wwang gumawayikang ?ubhakarma janmanyan sangke ring swarga d?laha lituhayu magu?a sujanma sugih maw?rya phalaning ?ubhakarm?was?na tin?munya lawan ta waneh ring h?l?t ring alas ring pringga ring laya salwirning duhkha hetu ri paprangan kun?ng tar t?ka juga ikang bhaya ri sang dharmika apanikang ?ubhakarma rumak?a sira lawan ta waneh ikang str?ratna anak?bi rahayu sangsangan ring sina??ang wruh ri sanginakana ring jalujalu lawan umah rahayu mak?di pr?s?dapr??ta upalak?ana ring bhogopabhoga mwang anarghya wastr?bhara??di dr?bya sang pu?yak?r? ika kab?h apan ikang balako?a w?hana tum?k?k?n ?waknya ya ri sang pu?yakarma kadi kramaning ma??uka an par?k?na ?waknya ring sumur mwang ikang manuk an t?k?k?na ?waknya ring talaga matangnya deyanika sang meng?t apag?h kadi tan k?neng p?ti lwiraniran pangarjana jñ?na artha kunang yan pangarjana dharma kadi katona rumanggut mastakanira ta pwa ikang mr?tyu denira ahosan? palaywana juga sira yan wruha ktikang wwang an nirantar?nginte manunggang ri mastakanya ikang mr?tyu yaya tan hyunanya mangana tuwi ng?ni ng?ni magawayaning adharma matangnya deyaning wwang p?ngpönganikang kayowanan pan???ng ning awak s?dhan?kena ri k?rjananing dharma artha jñ?na kunang apan tan pada kasaktining atuha lawan rare d??t?nta nahan ya ng alalang atuha, t?las rum?pa maring ala???p ika lawan ta waneh ikang upa?aman rare ktikang sinanggah upa?ama apan j?ting upa?ama yan kat?kan tuha ri k?ayaning dh?tu ngke ring ?ar?ra n?ng w?ta pitta ?lesma nihan parikramaning dadi kayowaman angg?h inantining kararayan ikang kayowanan si tuha angg?h inantinika kat?mu pwa si tuha haneng kisapwaning mr?tyu ta ngaranika aparan tikang angg?h inantinya nghing sip?ti juga matangnyan usönak?na kagawayaning dharm?prawr?tti apan sang hyang mr?tyu ngaranira sarwa wyadhi pinaka sarathinira nimittaning hurip k?aya k?aya pwang hurip t?ka tang p?ti matangnya haywa pramada usönak?na jugang ?ubhakarma tumuntunak?na kita ring paran matangnyan p?ngpöngan w?nangta mangke n rare ta pwa kita n l?kasak?na agawe dharmas?dhana apan ?nitya iking hurip syapa k?ri wruha ri t?kaning p?ti syapa mangwruhana ri t?kaning p?tinya wih apanikang kadang warga rakwa ring tunwan hingan ikang pangat?rak?n kunang ikang tum?t sah?yanikang dadi hyang ring paran gaweny??ubh??ubha juga matangnyan prih?na tiking gawe hayu sah?yanta anuntunak?na ri pöna dl?ha lawan tattwanikang kadang ngaranya ri p?tinta k?ri tikang ?ar?ra tanpam?lya mak?ntang timpalak?na ta hana pahinya lawan wartta wingka ya ta sinungk?maning kadangta irikang s?dhana i w?kasan lungh? tika malakang matangnyan prih?n tikang dharmas?dhana sah?yanta tum?k?k?n kita ring bhukti muktipada nghing dharma k?ta sak?at hayu s?k??t wibhawa ngaranya nghing l?baning manah k?l?nta ring panas tis k?ta prasiddha tamba pr?ya?citta pamadem lara ngranya nghing sa?yagjñ?na tuturta ajinta wruh ta ring tattwa param?rtha inak ambek ngaranya nghing ahings? si tanpamati-mati si tan hana kakrodha byaktaning sukha ngaranya yan tunggala k?ta sang hyang agama tan sang?aya ngwang irikang sinanggah hayu swarg?pawargaphala akweh mara sira kapwa dud? paksanira sowang sowang hetuning wulangun tan anggah ring angg?hak?na hana ring guh?gahwara sira sang hyang hayu matangnya bapa haywa juga masampai ring wwang matuha lot atany?minta winarah ring kadi sira ta pwa kita apanikang dharma ngaranya pa?a lawan ul? ri kapwa tan kinani?cayan larinira dadyan saka lor dadyan saka kidul marikang ul? nyang ujarak?na sakar?ng ?ruti ngaranya sang hyang caturweda sang hyang dharma??stra smr?ti ngaranira sang hyang ?ruti lawan sang hyang smr?ti sira juga pram?n?k?na t?tak?na warawarah nira ring asing prayojana y?wat mangkana parip?r?a alep sang hyang dharmaprawr?tti apan sang hyang weda ngaranira sira sangkaning caturwar?a sira tumingkah utpattinya t?ka ri ?c?ranya sowang sowang mangkanang r?t mangkanang catur??rama catur??rama ngaran sang brahmac?ri gr?hastha wanaprastha bhik?uka wastu huwus dadi wastu s???ng hana wastu y?ngk?n dadya kun?ng ika ta kabeh sang hyang weda sangkanika nd?n sang hyang weda parip?rn?kena sira makas?dhana sang hyang itih?sa sang hyang pur??a apan atakut sang hyang weda ring ak?dik ajinya ling nira kamung hyang haywa tiki umar? ri kami ling nira mangkana rakwa atakut kunang keng?tak?na s?sing kajar de sang hyang ?ruti’ dharma ngaranika sak?jar de sang hyang smr?ti kun?ng dharma ta ngaranika ?i???c?ra kunang ?c?ranika sang ?i??a dharmata ngaranika ?i??a ngaran sang hyang satyaw?d? sang ?pta sang patirthan sang panadahan upade?a sangk??pa ika katiga dharma ngaranira kunang deyanta hana ya prawr?tti kapuhara dening k?ya w?k manah nd?tan panukhe ya ri kita magawe duhkha puhara hr?droga yatika tan ulahak?nanta ring len haywa tan harimbaw? ika gatinta mangkana ya tika sangk??pa ning dharma ngaranya wyartha kadam?lan ing dharma yan mangkana l?l?ntat gawayak?na ya kunang sarwa daya ika sang ?i??a sang ?pta satyaw?d? jitendriya ta sira saty?laris duga-duga niyata pasa??an dharma solah nira prawr?ttinira yatika t?tak?nanta kat?tanika yatika dharmaprawr?tti ngaranya k?n?ng sang hyang dharma mahas mid?ring sahana nd?tan hana umaku sira tan hanenakunira tan s?pa juga si lawanikang nahan nahan t?tan pahi lawan anak ning str? lañji ikang tan kinawruhan bapanya r?paning tan hana umaku y?nak tan hana inakunya bapa ri wetnyan durlabha ikang w?nang mulahakena dharma kalinganika matangnyan r?ngö sarwad?ya param?rtha ning sinanggah dharma t?las rin?ngönta supwanant? ta ri hati ikang kadi ling mami ng?ni wih s?sing tan kahyun y?wakta yatika tanulahak?nanta ring len kunang ikang wwang pisaningun dam?lak?nang dharmas?dhana apa apaning pari w?ka ning antiga padanika r?paning hana tan papak?na apan purih nikang pr?thagjana tan dharma tan k?ma kasiddha denya nghing m?tya donyan ahurip doning patinya nghing janma muwah ika tang pr?thagjana mangkana kramanya tan hana patinya idep nika tah? pih tan hana pahinya lawan dukut ring kapwa p?ti doning j?nmanya janma doning p?tinya mwang ikang wwang nind? ring dharmaprawr?tti dening punggungya j?n?k ta ya ring adharmaprawr?tti ikang man?tn?t iriya tuwi niyata pamangguhanya lara kunang lwir nikang mudha j?n?k ring adharma ang?ntasinya sakeng niraya mangjanma ta ya tiryakpr?n? me?a mahis?di bwat ning janmanya j?mah mangjanma ta ya ring n?ca kasakitan ta ya kinuñcing lara prihatin tan t?mung sukha matangnyan nihan juga ngulaha hana ya m?s tan kaw?nang rinampas tan kaw?nang inahal tum?ti patinta ikang mas mangkana kramanya yatika prih?n arjananta yadyapin atyanta daridra k?ta ngwang mahuripa ta dening tasyan yan langg?ng apag?h ring dharm?prawr?tti hi??p?n ta sugih jug?wakta apan anghing dharmaprawr?tti m?s manik sang s?dhu ngaranira yatika prih?n arjanan yatika ling mami m?s manik tan k?na ring corabhay?di lawan ling mami ika sang kewala tumungkulanang dharmaprawr?tti t?tan pan?mwa upaj?wananira apa matangnya tar polih angasag gangan wwai lwirning sulabha takwanani harakanira nihan keng?ta akweh mara s?msam ring alas mangkana ikang lwah ring alas nirmal?dal?m aho bañunya kunang suluhanta sang hyang ni??kara tatan padon karj?naning wibhawa sugyan k?lak?epa nihan tang ulaha ri duw?ganyan harohara hosana ngwang i kagawayaning dharmas?dhana sambina tikang ?rth?rjana ring antara sangka pisan kadi kramaning l?mbu s???ng mesi hanunga

